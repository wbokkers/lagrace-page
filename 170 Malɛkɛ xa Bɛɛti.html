<h3>Hymne 170 Malekɛe xa bɛɛti </h3>

<div style="font-family: Times;">	
<br>📖 Annabi Luki sora 2:8-16
<br>
<br>Xuruse madonyie nu na burunyi kui, taa fɛ ma.
<br>Marigi xa malekɛ nde naxa mini e ma kɔɛ ra.
<br>
<br>Malekɛ nu bɛɛti bafe, e nu Ala matɔxɔfe;
<br>“Nɔrɛ na Ala nan yi ra, bɔɲɛsa na duniɲa ma.”
<br>“Nɔrɛ na Ala nan yi ra, bɔɲɛsa na duniɲa ma.”
<br>
<br>Ala Marigi xa nɔrɛ naxa na yire iyalan.
<br>Na xamɛe naxa ifu malekɛ xa masenyi ra.
<br>
<br>Wo tuli mati! Wo birin! Wo naxa gaaxu sɔnɔn!
<br>Barima fe fanyi nan a ra, naxan findima sɛɛwɛ ra.
<br>
<br>Mari bara di bari to, Dawuda barita nan kui.
<br>Mixi Sɛniyɛnxi na a ra! Ala xa Di nan Isa ra!
<br>
<br>Tɔnxuma nan ya wo bɛ: Wo diyɔrɛ lima nɛ.
<br>A mafilinxi dugi kui, xurusee dɛgede.
<br>
<br>Xuruse madonyie naxɛ, “Won xa siga Bɛtɛlɛɛmu.
<br>Won xa yi fe birin mato, Marigi naxan nabaxi.”
<br>
<br>Xuruse madonyie naxa Mari nun Yusufu li,
<br>A nun diyɔrɛ naxan saxi xuruse dɛgede nan kui.
<br>
</div>